SPST
13.12.19

Operasjoner rettet mot NPST
Som kanskje mange her i SPST har fått med seg så har SPST foretatt operasjoner på Nordpolarske territorium i den siste tiden. Under følger en oppsummering av disse operasjonene.
Lederen av NPST, Jule Nissen, heretter omtalt som KLAUS har vært objekt for flere av disse operasjonene.

- Tirsdag 03.12.19 klarte våre dyktige hackere å dekryptere ønskelister som var sendt til KLAUS. Vi jobber fortsatt hardt med å analysere innholdet i disse ønskelistene.
- Onsdag 04.12.19 foretok en agent et vellykket spaningsoppdrag mot KLAUS, lederen av NPST. KLAUS var ute på joggetur til postkontoret med en av hans reinsdyr. Etter alt å dømme så benyttes postkontoret for å sende ønskelister fra "snille" barn. Det virker som om NPST ikke har noen anelse om at dette foregår på deres territorie.
- Fredag 06.12.19 så skiftet NPST til en ny krypteringsalgoritme som gjorde at vi ikke lenger får tilgang til innholdet i ønskelistene. Våre hackere jobber på spreng for å finne en vei rundt denne nye krypteringen.
- Lørdag 07.12.19 infiltrerte en agent KLAUS sitt verksted og rotet for å sabotere juleforberedelsene, men verkstedet var allerede veldig rotete. Forhåpentligvis forsinker dette forberedelsene nok til at befolkningen blir usikker på om det blir en god jul.
- Tirsdag 10.12.19 leverte en agent et parti julebrus til en potensiell kilde i NPST. Dette ble gjort etter at vår tidligere kilde på innsiden fikk sparken etter at han ble oppdaget. Vi er usikre på om smøringsforsøket har fungert ettersom alven ser ut til å ha meldt dette internt.
- Torsdag 12.12.19 snappet vi opp en melding om at KLAUS har blitt syk. Forhåpentligvis vil dette bety at verkstedet til KLAUS havner enda lengre bak på forberedelsene sine til jul.


Dataangrep mot SPST
Stordatamaskinen vår har blitt utsatt for et dataangrep i natt som ser ut til å stamme fra en gruppe frivillige som jobber for NPST. Vi ber alle ansatte unngå å benytte seg av tjenestene fra stordatamaskinen frem til administrasjonsteamet har fått sikret løsningen.


Ukens ansatt
Pen Gwyn for utmerket undercover arbeid mot NPST.


Takk til alle for utmerket arbeid den siste tiden.
Sjef SPST, Keiserpingvinen

NB:
Kantinen vil være stengt de neste to dagene etter klager på dårlig kvalitet på fisken. Vi leter etter en ny leverandør som kan levere bedre råvarer.
PST{a392960421913165197845f34bf5d1a8}